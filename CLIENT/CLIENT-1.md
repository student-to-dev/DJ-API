Backend'inio projekto užsakymas - klieto žodžiais

# Projekto pavadinimas: DJ API.

Graži ta diena! Neturiu čia daug pinigų pamokėti, bet planas yra su šiuo projektu užimti kol kas tik Europos rinką ir jei pavyks, su jumis atsiskaitysiu papildomai (bonus) vėliau! Ką turiu, tai šiek tiek patirties su serverio valdymu! Tad iš esmės ko man reikia, jog būtų pagamintas projekto kodas su dokumentacija - kaip jį pasileisti - ir aš jį jau ten kaip nors... Jei kažkas neveiks (serveris pas mane visiškai tuščias), tai prašysiu patikslinti dokumentaciją ar pan. Girdėjau, jog šiuo metu populiaru PHP/Laravel, tai būtų gerai, jeigu tai ir panaudotumėte.

Iš esmės man reik API, jog būtų galima patikrinti ir įrašyti (kiekvieną atskirai kol kas):
- el. pašto adresą (leisiu registruotis tik iš Yahoo, Google email, ProtonMail);
- vardus ir pavardes (2 žodžiai);
- mobilaus telefono numerius;

Jei įmanoma, būtų gerai, jog API kažkaip galėtų parodyti, su kokiomis klaidomis dažniausiai yra bandoma registruotis (pvz.: praleidžia @ simbolį savo el. pašto adrese ar pan), nes pagal tai norėsiu dizaine tobulinti formos UI. Nežinau, gal koks sąrašiukas su klaidos aprašimu ir kiek dažnai ji nutiko nuo dažniausios iki rečiausios?..
